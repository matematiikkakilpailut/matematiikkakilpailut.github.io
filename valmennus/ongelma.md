---
layout: valmennus
title: Avoimen yli­opiston ongelman­ratkaisu­kurssi
url: /valmennus/ongelma/
eleventyNavigation:
  title: Ongelman­ratkaisu­kurssi
description: >-
  Suorita verkkokurssi, joka tarjoaa automaattisen palautteen tehtävistä. Laajuus 2-5 op,
  mahdollista sisällyttää lukio-opintoihin, lasketaan hyväksi valmennuksessa.
---

Voit suorittaa Helsingin yli­opiston Avoimessa yli­opistossa
matemaattisen ongelman­ratkaisun kurssin, joka muistuttaa kirje­valmennusta,
mutta jossa enin osa tehtävistä tarkastetaan automaattisesti.
Siten niistä saa palautteen heti, mutta toisaalta vastauksena annetaan
vain lopputulos. Kurssin laajempi toteutus sisältää myös loppu­projektin,
jossa voit harjoitella ratkaisujen kirjoittamista teksti­muodossa.
Kurssi otetaan huomioon joukkue­valinnoissa samaan tapaan
kuin kirje­valmennus.

## Toimi näin

* Seuraa [kurssisivun](https://studies.helsinki.fi/kurssit/toteutus/otm-3b4dc2a1-6773-4287-ad4d-f32e05425183)
  **Moodle**-linkkiä ja kirjaudu. 
  * Jos olet jo suorittanut Avoimen yli­opiston kursseja, sinulla saattaa olla Haka-käyttäjä­tunnus.
  * Muuten kirjaudu Google-tunnuksella.
  * Tässä vaiheessa **ei tarvitse vielä ilmoittautua** kurssille painikkeen "Siirry ilmoittautumaan" kautta.
* Tutustu Moodlessa (DigiCampus) olevaan kurssi­materiaaliin ja suorita kurssi ohjeiden mukaan.
  * Kaikki materiaali on näkyvillä, mutta voit suorittaa kurssin joko lyhyempänä (2 op) tai
    pidempänä (5 op) toteutuksena. Lue Moodlen osiosta "Kurssin suorittaminen", mitä osuuksia lyhyempään suoritukseen kuuluu.
  * Kun olet tehnyt tehtäviä valitsemassasi laajuudessa, ota yhteyttä [Anne-Maria
    Ernvall-Hytöseen](mailto:anne-maria.ernvall-hytonen@helsinki.fi), kerro millä
    käyttäjä­tunnuksella olet tehnyt suorituksen ja pyydä merkitsemään suoritus valmennuksen
    rekisteriin.
* Jos haluat myös virallisen kurssi­merkinnän esimerkiksi lukio-opintoihin sisällytettäväksi,
  keskustele ensin opon kanssa, sopiiko kurssi opintoihisi.
  * Jos suoritit tehtäviä vähintään kahden opinto­pisteen verran, **ilmoittaudu** 
    [kurssille MFK-M205A](https://studies.helsinki.fi/kurssit/toteutus/otm-3b4dc2a1-6773-4287-ad4d-f32e05425183)
    painikkeen "Siirry ilmoittautumaan" avulla.
  * Jos suoritit koko kurssin, ilmoittaudu lisäksi 
    [kurssille MFK-M205B](https://studies.helsinki.fi/kurssit/toteutus/otm-9681c7af-673f-45bd-ae4b-28031770ddae/MFK-M205B).
  * Kun olet ilmoittautunut kursseille, seuraa Moodlen osion "Kurssin suorittaminen" ohjeita.
