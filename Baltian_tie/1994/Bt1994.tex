\input Def
\centerline{\bf 5. Baltian tie -kilpailu}

\centerline{\bf Tartto, 11. marraskuuta 1994}

\def\pr#1{\smallbreak\item{\bf#1.}}

\bigbreak


\pr{1}
Olkoon $a\circ b=a+b-ab$. Määritä kaikki kokonaislukukolmikot
$(x,y,z)$,
joille pätee  $(x\circ y)\circ z+(y\circ z)\circ x+(z\circ x)\circ y=0$.

\pr{2} 
Olkoot $a_1,\,a_2,\,\ldots,\,a_9$ mielivaltaisia ei-negatiivisia
lukuja, joille pätee $a_1=a_9=0$ ja joista ainakin yksi on nollasta
eroava. Todista, että ainakin yhdelle  $i$, $2\leq i\leq8$, pätee 
epäyhtälö
$a_{i-1}+a_{i+1}<2a_i$. Pysyykö väite totena, jos luku 2 vaihdetaan
viimeisessä epäyhtälössä luvuksi 1,9?

\pr{3}
Määritä lausekkeen
$$
xy+x\sqrt{1-y^2}+y\sqrt{1-x^2}-\sqrt{(1-x^2)(1-y^2)}
$$
suurin arvo.

\pr{4}
Onko olemassa kokonaislukua $n$, jolle $\sqrt{n-1}+\sqrt{n+1}$ on
rationaaliluku?  

\pr{5}
Olkoon $p(x)$ sellainen kokonaislukukertoiminen polynomi, että
yhtälöillä $p(x)=1$ ja $p(x)=3$ on molemmilla kokonaislukuratkaisuja.
Voiko yhtälöllä  $p(x)=2$ olla kaksi eri kokonaislukuratkaisua?

\pr{6}
Todista, että jokainen supistumaton murtoluku  $\displaystyle{p\over q}$,
missä $p$ ja $q$
ovat po\-si\-tii\-visia kokonaislukuja ja  $q$ on pariton, on sama kuin
murtoluku 
$\displaystyle{n\over 2^k-1}$ joillain positiivisilla kokonaisluvuilla  $n$
ja $k$.

\pr{7} 
Olkoon  $p>2$ alkuluku ja $1+\displaystyle{1\over 2^3}+\displaystyle{1\over
3^3}+\dots+\displaystyle{1\over (p-1)^3}=\displaystyle{m\over
n}$, missä $m$ ja $n$ ovat yhteistekijättömiä. Osoita, että $m$ on
$p$:n monikerta.

\pr{8}
Osoita, että mielivaltaista kokonaislukua $a\geq5$ kohden on olemassa
kokonaisluvut $b$ ja $c$, $c\geq b\geq a$, siten, että $a$, $b$ ja $c$
ovat
suorakulmaisen kolmion sivujen pituudet. 

\pr{9}
Määritä kaikki sellaiset positiivisten kokonaislukujen parit $(a,b)$,
joille  $2^a+3^b$
on kokonaisluvun neliö.


\pr{10}
Kuinka moni positiivinen kokonaisluku täyttää seuraavat kolme ehtoa:

\itemitem{(a)} luvun kaikki numerot kuuluvat joukkoon $\{1,2,3,4,5\}$;

\itemitem{(b)} kahden peräkkäisen numeron erotuksen itseisarvo on aina
1;

\itemitem{(c)} luvussa on  $1994$ numeroa?


\pr{11}
Olkoot $NS$ ja $EW$ ympyrän ${\Cal C}$ kaksi toisiaan vastaan
kohtisuoraa halkaisijaa. Suora $l$ sivuaa ympyrää ${\Cal{C}}$
pisteessä $S$. Olkoot $A$ ja $B$ kaksi halkaisijan $EW$ suhteen
symmetristä
${\Cal{C}}$:n pistettä. Merkitään $l$:n ja suorien $NA$ ja $NB$
leikkauspisteitä  $A'$:lla ja $B'$:lla. Osoita, että 
$|SA'|\cdot|SB'|=|SN|^2$.

\pr{12} Kolmion  $A_1A_2A_3$
sisään piirretty ympyrä sivuaa sivuja $A_2A_3$, $A_3A_1$ ja $A_1A_2$
pisteissä $S_1$, $S_2$ ja $S_3$. Olkoot $O_1$, $O_2$ ja $O_3$ kolmioiden
$A_1S_2S_3$, $A_2S_3S_1$ ja $A_3S_1S_2$ sisään piirrettyjen ympyröiden
keskipisteet. Todista, että suorat $O_1S_1$,
$O_2S_2$ ja $O_3S_3$ leikkaavat toisensa yhdessä pisteessä.

\pr{13} 
Määritä pienin sellainen luku $a$, että neliö, jonka sivu on $a$,
voi sisältää viisi $1$-säteistä ympyräkiekkoa, joista
millään
kahdella ei ole yhteisiä sisäpisteitä.

\pr{14}
Olkoot $\alpha$, $\beta$ ja $\gamma$ kolmion kulmat ja niiden vastaisten
sivujen pituudet  $a$, $b$ ja $c$. Todista epäyhtälö
$$
a\cdot\biggl({1\over\beta}+{1\over\gamma}\biggr)+
b\cdot\biggl({1\over\gamma}+{1\over\alpha}\biggr)+
c\cdot\biggl({1\over\alpha}+{1\over\beta}\biggr)\geq
2\cdot\biggl({a\over\alpha}+{b\over\beta}+{c\over\gamma}\biggr)\;.
$$

\pr{15} Onko olemassa kolmio, jonka kaikkien sivujen ja korkeusjanojen
pituudet ovat kokonaislukuja ja jonka piirin pituus on 1995? 




\pr{\bf 16.} Ihmeiden Saarella asuvat siilit. Jokainen
siili
koostuu kolmesta
yksikköjanasta, joilla on yhteinen päätepiste ja joiden väliset
kulmat ovat~$120^\circ$. Oletamme, että kaikki siilit ovat litteinä
saaren tasossa
eivätkä kosketa toisiaan. Todista, että Ihmeiden Saarella on
äärellinen määrä siilejä.



\pr{17} Erään kuningaskunnan hallitsija on päättänyt rakentaa 25
uutta kaupunkia 13:lle asumattomalle saarelle niin, että joka saarelle
tulee
ainakin yksi kaupunki. Jokaisen kahden eri saarilla sijaitsevan kaupungin
välille perustetaan suora lauttayhteys. Määritä lauttayhteyksien
pienin mahdollinen lukumäärä. 

\pr{18}
Tasossa on annettuna  $n$  $(n>2)$ suoraa.
Mitkään kaksi suorista eivät ole yhdensuuntaiset ja mitkään kolme
eivät leikkaa samassa pisteessä. Jokainen suorien leikkauspiste on
varustettu kokonaisluvulla 1:n ja $n-1$:n väliltä. Osoita, että
numerointi voidaan suorittaa siten, että jokaisen suoran
leikkauspisteissä ovat kaikki luvut 1:stä $n-1$:een, silloin ja vain
silloin, kun $n$ on parillinen. 

\pr{19} 
Ihmeiden Saaren tiedustelupalvelulla on Tartossa 16 vakoojaa. Jokainen
heistä valvoo muutamia työtovereitaan. Tiedetään,
että jos vakooja~$A$ valvoo vakoojaa~$B$, niin $B$ ei valvo $A$:ta.
Lisäksi tiedetään, että jokaiset kymmenen vakoojaa voidaan numeroida
niin, että ensimmäinen vakooja valvoo toista vakoojaa, toinen valvoo
kolmatta, \dots\ ja kymmenes valvoo ensimmäistä. Todista, että
jokaiset
yksitoista vakoojaa voidaan myös numeroida vastaavalla tavalla.

\pr{20} Tasasivuinen kolmio on jaettu $9\,000\,000$:ksi
yhdenmuotoiseksi tasasivuiseksi kolmioksi sivujen suuntaisilla suorilla. 
Jokaisen pikkukolmion kärki on väritetty yhdellä kolmesta väristä.
Osoita, että on olemassa kolme samanväristä pistettä, jotka ovat
kärkinä kolmiossa, jonka sivut ovat alkuperäisen kolmion sivujen
suun\-tai\-set. 


\bigbreak

\bye