---
layout: page
title: Kilpailut
url: /kilpailut/
eleventyNavigation:
  key: kilpailut
  title: Kilpailuja
  order: 1
---
## <a name="kilpailut"></a>Kilpailut

#### [MAOL:n kilpailu](/MAOL/)

Suomen kansallinen matematiikkakilpailu. Lukion kilpailu jakautuu
avoimeen sarjaan sekä lukiota aloittelevien perussarjaan; lisäksi
peruskoululaisilla on oma kilpailunsa. Kansainvälisiin
kilpailuihin pyrkiville suositellaan avointa sarjaa, jonka
kilpailu jakautuu alku- ja loppukilpailuun.  Edellisessä tehtäviä
on yleensä 4 ja kesto on 120 min. Jälkimmäisessä on 5 tehtävään
työaikaa kolme tuntia.  MAOL:n kilpailu on luetelluista
kilpailuista selkeästi helpoin.

#### [Pythagoraan polku](/pythagoras/)

Pythagoraan polku on Päivölän Opiston keväisin järjestämä
joukkuekilpailu Baltian tie -kilpailun mallin mukaan. Kilpailuun
osallistuminen on perustunut kutsuun. Osallistuvia lukioita on
ollut kymmenkunta.

#### [Iranin geometriakilpailu](/IGO/)

Iranin geometriakilpailussa, IGO, kilpailutehtävät koostuvat
geometriasta. Kilpailussa on kolme luokka-asteisiin perustuvaa
sarjaa sekä avoin sarja. Kilpailu onkin hyvä tapa aloittaa
kansainvälinen kilpailu-ura.

#### [Pohjoismainen matematiikkakilpailu](/PM/)

Vaikeampi kuin MAOL, helpompi kuin IMO. Kilpailuun valitaan
noin&nbsp;20 valmennettavaa, ja tuloksilla on suurehko merkitys
IMO-joukkuetta valittaessa. Kilpailijat tekevät nelitehtäväisen
nelituntisen kokeen omassa koulussaan.

#### [Baltian tie](/Baltian_tie/)

Baltian tie on useimmista kilpailuista poiketen joukkuekilpailu.
Kilpailuun osallistuvat Itämeren alueen maat ja pohjoismaat
kansallisilla joukkueilla, paitsi Venäjä, joka kilpailee Pietarin
alueen joukkueella, ja Saksa, jonka joukkue edustaa
hansakaupunkien aluetta.  Kilpailussa on peräti 20 tehtävää,
joiden ratkaisemiseen on aikaa vain 4,5 tuntia.

#### [Euroopan Tyttöjen Matematiikkaolympialaiset](/EGMO/)

Euroopan Tyttöjen Matematiikkaolympialaiset, EGMO, on perustettu
vuonna 2011. Kilpailun tarkoitus on korjata Kansainvälisissä
matematiikkaolympialaisissa vallitsevaa sukupuolten epätasapainoa
kannustamalla tyttöjä pyrkimään Kansainvälisiin
olympialaisiin. Kilpailu on kaksipäiväinen ja noudattaa muutenkin
Kansainvälisten Matematiikkaolympialaisten muotoja.

#### [Kansainväliset Matematiikkaolympialaiset](/IMO/)

<span lang="en">International Mathematical Olympiad</span>, IMO.
IMO on lukiolaisten matematiikkakilpailujen hierarkian huipulla.
Kukin kutsuttu maa voi lähettää kilpailuun kuusi osallistujaa.
Tehtävät ovat vaikeita.  Kilpailu on kaksipäiväinen; kumpanakin
päivänä kamppaillaan 4,5 tuntia kolmen tehtävän parissa.


#### [Kenguru](https://www.mayk.fi/kenguru)

Australiasta lähtöisin olevassa kilpailussa on miljoonia osallistujia
viidessä sarjassa alakoulusta lukioon.  Se pidetään maaliskuun
kolmantena torstaina, ja siihen pääsee mukaan niin, että opettaja
ilmoittaa koulunsa kilpailun järjestäjille.

#### [Matikkamestari](http://matikkamankkaa.fi/matikkamestari/)

Kilpailu Espoon koulujen kuudesluokkalaisille.

#### [Seitsemäsluokkalaisten alueellinen matematiikkakilpailu](/seiskat/)

Kilpailu järjestetään Helsingissä, Oulussa, Turussa ja Satakunnassa.

#### [MatCup](http://matcup.edublogs.org/)

[Pohjoismainen matematiikkakilpailu](http://mathclasscomp.com/),
johon Suomessa osallistuvat kahdeksasluokkalaiset.

#### Mattetäphlan

Mattetäphlan on Aalto-yliopiston ruotsinkielisen osakunnan [Teknologföreningenin](https://www.teknologforeningen.fi/) järjestämä matematiikkakilpailu kaikille ruotsinkielisten lukioiden abeille. Kilpailu järjestetään vuosittain ja siihen kuuluu alkukilpailu omassa koulussa ja loppukilpailu Otaniemessä. 
