---
layout: kortit.html
title: Valmennustapahtumat
url: /kaytanto/
eleventyNavigation:
  key: kaytanto
  title: Valmennustapahtumat
  order: 1
  parent: root
---


## Valmennus­viikon­loput

*Valmennusviikonloput* ovat nimensä mukaisesti viikon­lopun ajan
kestäviä valmennus­tapahtumia. Ne ovat
**kaikille koululaisille avoimia** ja suunnattu
tasoltaan lukiolaisille ja taitavimmille yläkoululaisille.
Ohjelmassa on opetusta
kilpailu­matematiikan eri osa-alueilta, tehtävän­ratkaisua ja
harjoitus­kokeita innostavassa seurassa. Valmennus­viikon­loppuja on vuoden aikana kuusi,
kolme keväisin ja kolme syksyisin. Valmennukseen osallistumisen
voi aloittaa minä viikonloppuna tahansa. Seuraavan
valmennus­viikon­lopun ajankohta löytyy
[aikataulusta](https://matematiikkakilpailut.fi/aikataulu/).

Valmennus­viikon­lopun käytännön järjestelyistä on lisätietoa 
[tuonnempana](#kaytantoa).

Valmennus­viikon­loppuun tulee ilmoittautua viimeistään **viikkoa**
ennen [sähköisen lomakkeen][ilmo] kautta.

[ilmo]: https://www.paivola.fi/fi/matematiikkakilpailuvalmennukseen-ilmoittautuminen/


## Olympia­joukkueen valinta- ja valmennusviikko

Vajaan viikon mittaisen *olympia­joukkueen valinta- ja valmennus­viikon*
tavoitteena on valita Suomen edustusjoukkue kesän Kansain­välisiin
Matematiikka­olympialaisiin. Leirin ohjelmassa on tiukkaa opiskelua
ja haastavia valinta­kokeita (ks. [erään vuoden aikataulu](aikataulu_viikko.pdf).)

Leiri järjestetään vuosittain huhti-toukokuussa Päivölän opistolla. Sinne kutsutaan
valmennuksessa hyvin menestyneitä aktiivisia oppilaita, joiden matkakulut ja
täysihoito katetaan. Myös muut kuin kutsutut ovat saaneet osallistua
leirille omakustanteisesti.

Lue lisää leirin käytännön järjestelyistä <a href="#kaytantoa">alta</a>.


## Kesä­leiri

Olympiajoukkueelle ja resurssien mukaan muille valmennuksessa
menestyneimmille oppilaille järjestetään vuosittain kesäkuussa
vajaan viikon mittainen *kesäleiri*. Leirin tavoitteena on ensisijaisesti
harjoitella Kansain­välisiä Matematiikka­olympialaisia varten. Järjestämis­paikka
vaihtelee vuosittain — viime vuosina se on
järjestetty muun muassa Helsingissä, Tampereella ja Turussa.
Osallistujien matka- ja täysihoitokulut maksetaan valmennusjaoston
toimesta.

## Ylä­koululaisten kesä­leiri

### Leiriä ei järjestetä vuosina 2022 tai 2023 resurssi­pulasta johtuen

Vuosittain kesäkuussa pidettävä *yläkoululaisten* nelipäiväinen *kesäleiri*
on suunnattu niille, jotka olivat edeltävänä keväänä yläkoulussa.
Ohjelmassa on kilpamatematiikan lisäksi
hieman kevyempää harrastus­matematiikkaa ja yhdessä­oloa saman­henkisessä
seurassa matematiikan parissa. [Tästä](aikataulu_perus.pdf) voi lukea
esimerkkinä erään kesäleirin aikataulun. Leiri järjestetään Päivölän opistolla.

Leirille kutsutaan edellisen kevään aikana valmennukseen aktiivisesti
osallistuneita taitavia yläkoululaisia, joiden täysihoito Päivölässä
kustannetaan. **Kaikki kiinnostuneet yläkoululaiset** ovat
kuitenkin oikein tervetulleita leirille; ne, jotka eivät ole saaneet kutsua,
omakustanteisesti.

Lue lisää leirin käytännön järjestelyistä <a href="#kaytantoa">alta</a>.


## Tanskan leiri

Pohjoismaiden edustajat leireilevät juuri ennen Kansain­välisiä
Matematiikka­olympialaisia Sor&oslash;ssa, Tanskassa. Vajaan
viikon mittaiseen leiriin mahtuu ahkeraa harjoittelua ja muihin
pohjois­maalaisiin kilpailijoihin tutustumista. Valmennusjaosto
maksaa Suomen osallistujien matkat leiripaikalle sekä
siellä täysihoidon.

Leirin yhteydessä järjestetään myös
[Viking Battle](http://georgmohr.dk/viking/)-kilpailu eri maiden
joukkueiden välillä.


## Käytännön asioita {id=kaytantoa}


[**Ilmoittaudu**][ilmo] Päivölän opistolle viimeistään **viikkoa ennen** viikonloppua.

### Varusteet

Päivölän opistolla pidettäville leireille tarvitaan mukaan yöpymisvarusteet (myös lakanat),
muut valmennuksen aikana tarvittavat henkilökohtaiset varusteet, muistiinpanovälineet ja
matemaattiset välineet (myös harppi jne.). Taulukoita ei tarvita. Päivölässä
on yleensä tiistaisin, torstaisin ja lauantaisin saunamahdollisuus.

### Saapuminen

Paras kulkutapa on **juna**, jolla pääsee [Toijalan asemalle][toijala]. Asemalta järjestetään
henkilöautokyytejä opistolle. Kun ilmoittaudut viikonloppuun, kerro mihin aikaan junasi
saapuu. Suunnittele myös, millä junalla lähdet pois — tätä kysytään viikonlopun aikana paluukyytiä
varten. Emme suosittele yksittäisiä junia, koska kyytien järjestäminen on helpompaa jos matkustajat
jakautuvat useisiin juniin. Vertaile junien hintoja, joissa on nykyään suuria eroja — jos pystyt
ostamaan lipun ajoissa ja olet joustava matkustusajankohdan suhteen, voit säästää selvää rahaa.

[toijala]: https://www.vr.fi/rautatieasemat-ja-reitit/toijala

Toinen mahdollinen kulkutapa on **linja-auto**. Lähin pysäkki on [Uittamo th][uittamo], jolta on parin
kilometrin [kävelymatka][kavely] perille. Toki Päivölään voi tulla myös omalla autolla tai saada
kyydin esim. vanhemmiltaan.
Lisää saapumisohjeita on Päivölän [kotisivuilla](https://www.paivola.fi/fi/yhteystiedot/saapumisohjeet/).

[uittamo]: https://www.openstreetmap.org/node/460305725
[kavely]: https://share.trailmap.fi/route_11480

### Valmennuksessa

**Majoitus** kannattaa hoitaa kuntoon mahdollisimman pian saavuttuasi — käy hakemassa avain
päärakennukselta, jonka tunnistat esim. ruokalasta. Jos saavut kovin myöhään (klo 21 jälkeen),
ilmoita tästä Päivölään etukäteen, jotta päivystäjä tietää varautua. Ohjelma on yleensä isossa
kivitalossa, joka ei siis ole sama kuin päärakennus. Ota kengät pois aulassa — talvisin kannattaa
varautua villasukilla.

Valmennuksen tauoilla on hauska keskustella muiden kanssa ja pelata vaikka shakkia, mutta
melutasossa pitäisi huomioida matematiikkalinjan opiskelijat. He asuvat kivitalossa ja heillä on
omat aikataulunsa, joten valmennuksen tauon aikana voi olla oppitunti. Yöllä kivitalossa täytyy olla
hiljaa.

**Ohjelma** alkaa perjantaina klo 18.30 ja päättyy sunnuntaina päiväkahvin aikaan,
noin 13.45. Aamuisin on aamiainen klo 8 ja ohjelma alkaa sen jälkeen klo 9, iltaisin lopetellaan
klo 21 aikaan. Välissä on ruokailutaukoja ja lauantaina yleensä sauna. Iltapalaksi on kivitalon
keittiössä sämpylä, jonka voi syödä klo 21 alkaen. Sämpylöitä saa santsata vasta klo 22.30 alkaen,
jotta kaikille riittää varmasti.

Opetus jaetaan resurssien mukaan aloitteleville
valmennettaville suunnattuun *alakerran* opetukseen ja
edistyneemmille tarkoitettuun *yläkerran* opetukseen.
[Tästä](aikataulu_viikonloppu.pdf) voi lukea yhden esimerkin
valmennusviikonlopun aikataulusta.




### Maksut

**Laskut** lähetetään annettuun laskutusosoitteeseen valmennuksen jälkeen.
Jos laskua ei kuulu parin viikon kuluessa,
ota yhteyttä Päivölään — on mahdollista, että se on mennyt vahingossa roskapostiin.
