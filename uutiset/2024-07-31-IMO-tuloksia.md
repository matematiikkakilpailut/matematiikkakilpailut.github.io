---
title: IMOsta hopeaa, pronssia ja Maryam Mizakhani -erikoispalkinto
---

**Aino Aulanko** voitti hopeaa ja **Zhongyi Li** pronssia vuoden 2024 kansainvälisissä matematiikkaolympialaisissa.
Aulanko sai myös [Maryam Mirzakhani -erikoispalkinnon][mm]. Palkinto jaetaan kunkin maanosan parhaiten menestyneelle
naiskilpailijalle. Se on nimetty Maryam Mirzakhanin mukaan, joka oli ensimmäinen Fieldsin mitalin saanut naismatemaatikko.
Palkintoa on jaettu vuodesta 2017 lähtien, ja se tuli nyt ensimmäistä kertaa Pohjoismaihin.

[mm]: https://www.imo-register.org.uk/mirzakhani-award.html

Matematiikkaolympialaiset järjestettiin 11.–22.7.2024 Bathissa, Iso-Britanniassa.
Suomen menestystä täydensivät **Albert Henrikssonin**, **Artúr Nádorin** ja **Siiri Roschierin**
kunniamaininnat. Joukkueen pistesaldoa kartutti myös **Zhiyuan Liu**.
Kokonaiskilpailussa Suomi sijoittui 62. sijalle 108 osallistujamaan joukossa.


[Tehtävät](https://artofproblemsolving.com/community/c3921466_2024_lmo),
[tulokset](https://www.imo-official.org/year_country_r.aspx?year=2024&column=total&order=desc),
uutisointia: [TEK](https://www.tek.fi/fi/uutiset-blogit/aino-aulanko-treenasi-juuri-kaytaviin-matematiikan-olympialaisiin-pekingissa-vaatimustaso-yllatti),
[Helsingin Yliopisto](https://www.helsinki.fi/fi/matemaattis-luonnontieteellinen-tiedekunta/ajankohtaista/suomelle-hopeaa-ja-erikoispalkinto-matematiikkaolympialaisissa)


