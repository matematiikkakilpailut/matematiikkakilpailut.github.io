---
---
<p>
  Alueellinen kilpailu järjestetään Helsingissä,
  Oulussa, Satakunnassa ja Turussa. Kilpailut ovat toisistaan
  irralliset, ja eri alueilla on eri tehtävät. Tämä
  tarkoittaa sitä, että esimerkiksi Turun ja Oulun tulokset
  eivät ole verrannollisia keskenään.
</p>

<p>
  Kilpailun ensimmäinen kierros käydään omissa
  kouluissa, toinen kierros eli finaali korkeakoululla. Jokaisessa
  kaupungissa noin kaksikymmentä parasta kutsutaan finaaliin, ja
  heidät kutsutaan jatkovalmennukseen.
</p>

<p><b>Huom.:</b> Huomaathan uudet GDPR-s&auml;&auml;d&ouml;kseen liittyv&auml;t seikat alla.<p>

<h2 id="ohjeita-opettajille">Ohjeita opettajille</h2>

<h3 id="ennen-kilpailua">Ennen kilpailua</h3>

<ul>
<li>On tarpeen varmistaa, ett&auml; alkukilpailuun osallistuvien huoltajat ovat tutustuneet <a href="seloste.pdf">tietosuojaselosteeseen</a> ja antaneet suostumuksen kilpailijoiden henkilötietojen käsittelyyn. Helsingissä ja Oulussa kokeilemme ratkaisua, jossa 13 vuotta täyttäneet kilpailijat antavat itse luvan tietojen käsittelyyn. Tällöin kaikkien vanhempien ei tarvitse perehtyä selosteeseen.
<li>
Koulut voivat tarvittaessa kääntää
alkukilpailutehtävät muille kielille.
</li>
<li>Kilpailu toteutetaan eri kaupungeissa joko kynällä ja paperilla tai sähköisesti. Alla on ohjeet kilpailun toteuttamiseen kummassakin vaihtoehdossa.</li>
</ul>
<h3 id="kilpailun-aikana">Kilpailun alussa ja aikana: yleiset ohjeet</h3>
<ul>
<li>
Alkukilpailun tehtävät ovat
monivalintatehtäviä. Jokainen tehtävä on
täsmälleen yhden pisteen
arvoinen. Väärästä vastauksesta ei
rangaista. Tehtävät eivät ole
vaikeusjärjestyksessä, mutta ensimmäiset
tehtävät ovat luultavasti helpompia kuin viimeiset
tehtävät.
</li>
<li>
Kilpailuaika on 50 minuuttia. Olisi hyvä, jos kilpailusalissa
olisi kilpailijoille näkyvä kello, tai jos kilpailijoita
varoitettaisiin kun kilpailuaika käy vähiin.
</li>
<li>
On hyvin tärkeää, että kilpailijoilla on
käytettävissään riittävästi suttupaperia.
</li>
<li>
Kannattaa painottaa oppilaille, että tehtävien on
tarkoitus olla vaikeita, eikä heidän siksi ole syytä
huolestua, jos he eivät saa kovinkaan montaa
tehtävää ratkaistua.
</li>
</ul>
<h3 id=“kyna-paperi>Kilpailu kynällä ja paperilla</h3>
<ul>
<li>
Tehtäväpaperien ja vastauslomakkeiden monistus: koska emme
tiedä, kuinka monta oppilasta kustakin koulusta osallistuu ja
millä kielillä, lähetämme vain yhden kappaleen
kunkin kielistä tehtäväpaperia ja yhden
vastauslomakkeen.
</li>
<li>
Suomen-, ruotsin- ja englanninkieliset tehtäväpaperit,
vastauslomake sekä palautuskirjekuori lähetetään
jokaiseen kouluun postitse helmikuussa.
</li>
<li>
Koska on ensiarvoisen tärkeää, että jokaisesta
vastauslomakkeesta löytyvät kilpailijan nimi, osoite ja
koulu siististi kirjoitettuna, on hyvä varata vain näiden
tietojen täyttämiseen n. viisi minuuttia ennen kilpailun
alkua.
</li>
<li>
Kilpailijat tarvitsevat vain kirjoitus- ja piirustusvälineet,
eli kyniä, pyyhekumin, harpin ja viivaimen. Erityisesti
laskimien ja taulukkokirjojen käyttö on kielletty.
</li>
<li>
Kilpailun jälkeen tarvitsee vain kerätä
vastauslomakkeet ja postittaa ne ja t&auml;ytetty <a href="./lomake.pdf">henkil&ouml;tietolomake</a> osoitteeseen:
<ul>
<li>
Satakunnassa: Julia Vaahtera, Satakunnan ammattikorkeakoulu, PL
1001, 28101 PORI.
</li>
</ul>
</li>
<li>
Pyydämme lähettämään lomakkeet mahdollisimman pian alkukilpailun jälkeen.
</li>
</ul>
<h3 id=“kyna-paperi>Kilpailu sähköisesti</h3>
<ul>
<li>Tehtävät annetaan ja palautetaan sähköisesti. Opettajat saavat tehtävät Viope-järjestelmästä, josta koulunne tunnuksilla kirjautumalla voitte hakea linkin  tehtäviin.</li>
<li>Oppilaan nimi, sähköpostiosoite ja koulun nimi pyydetään sähköisellä lomakkeella, samoin lupa henkilötietojen käsittelyyn. Helsingissä ja Oulussa 13 vuotta täyttäneet kilpailijat voivat antaa luvan itse.</li>
<li>Kilpailijat tarvitsevat vain kirjoitus- ja piirustusvälineet,
eli kyniä, pyyhekumin, harpin ja viivaimen sekä suttupaperia. Laskimien ja taulukkokirjojen käyttö on poikkeuksellisesti sallittu.</li>
</ul>
