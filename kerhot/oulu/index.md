---
layout: page
title: Oulun yliopiston matematiikkakerho
url: /kerhot/oulu/
---

**Vuosina 2021-2023 järjestettiin hankerahoituksella paikallisia matematiikkakerhoja. Tämä hankerahoitus on loppunut.**

------

**Hei!**

Oulun yliopiston matematiikkakerho on suunnattu yläkoululaisille ja lukiolaisille, jotka haluavat 
- tutustua matematiikan kiehtovaan maailmaan myös koulumatematiikan ulkopuolelta, 
- päästä ratkomaan erilaisia ja haastavia tehtäviä sekä 
- tutustua muihin matematiikasta kiinnostuneisiin nuoriin. 

Tapaamisissa tutustutaan erilaisiin matematiikan osa-alueisiin ja ratkotaan monentasoisia tehtäviä. Aiheet eivät vaadi paljoa esitietoja, joten ei ole väliä oletko seiskaluokkalainen vai lukion abi, jokaiselle löytyy jotakin. Tärkeintä on kiinnostus matemaattiseen ongelmanratkaisuun ja halu kehittää itseään. Kerho antaa myös hyvää valmennusta matematiikkakilpailuihin, mikäli niihin osallistuminen kiinnostaa.

**Kerho jatkuu keväällä 2022** alla olevan aikataulun mukaisesti. Kerhotoimintaan voi lähteä mukaan milloin vain eikä haittaa, vaikkei joka kerralle pääsisikään osallistumaan. Toistaiseksi kerho järjestetään etänä Zoomissa, joten voit osallistua mistä päin maailmaa tahansa. Linkki Zoomiin lähetetään sähköpostitse ilmoittautuneille. Kerhon sähköpostilistalle voit ilmoittautua [tästä](https://link.webropolsurveys.com/S/F7F4AD5367D6DF12). Jos olet ilmoittautunut listalle jo syksyllä 2021, sinun ei tarvitse ilmoittautua uudelleen.

**Kevään 2022 kerhokerrat**<br>
1.2. klo 17-19<br>
8.2. klo 17-19<br>
22.2. klo 17-19<br>
1.3. klo 17-19<br>
15.3. klo 17-19<br>
22.3. klo 17-19<br>
5.4. klo 17-19<br>
19.4. klo 17-19

Kerhon vetäjänä toimii Oulun yliopiston matemaattisten tieteiden tutkimusyksikön yliopisto-opettaja Topi Törmä. Mikäli sinulla on kysyttävää kerhotoiminnasta, Topi vastaa mielellään kysymyksiin sähköpostitse (topi.torma(at)oulu.fi). Oulun yliopiston matemaattisten tieteiden tutkimusyksikkö järjestää kerhon yhteistyössä Suomen matemaattisen yhdistyksen valmennusjaoston ja MAOLin kanssa.

Tervetuloa mukaan!

<p align="center">
<img src="https://matematiikkakilpailut.fi/kerhot/oulu/oulu.png" alt="OY logo" height="100"/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img src="https://matematiikkakilpailut.fi/kerhot/abo/MAOL%20logo.svg" alt="MAOLs logo" height="70"/> &nbsp;&nbsp;&nbsp;&nbsp;&nbsp;&nbsp;&nbsp;&nbsp;
<img src="https://matematiikkakilpailut.fi/kerhot/abo/UBS%20finansierar.png" alt="Utbildningsstyrelens logo" height="80"/>
</p>

